---
title: 道德经(下) 38-81 
author: chiechie
mathjax: true
date: 2021-05-03 12:02:33
tags: 
- 哲学
- 道家 
- 道德经
- 老子
categories:
- 阅读
---




## 38 夫礼者，忠信之薄而乱之首

> 王：上徳不徳，是以有德。下德不失德，是以无徳。
> 
> 帛：上徳不徳，是以有德。下德不失德，是以无徳。

韩非子：徳者内也，得者外也。上徳不徳，言其神不淫于外也，神不淫于外则身全，身全之谓徳。徳者，得身也。
凡徳者，以无为集，以无欲成，以不思安，以不用固。为之欲之，则徳无舍，徳无舍则不全。
用之思之，则不固，不固则无功，无功则生有徳。徳者无徳，不徳则有徳。故曰：上徳不徳，是以有德。

徳者得也，常得无丧，利而无害，故以徳为名。宇宙万物得失相附，成败相遂，何以得徳，唯道是由。何以尽徳，以无为用，以无为用，以虚为主，无事无欲，因循自若，不徳而徳，故谓之上。

求则得之，为则成之，立善治物，名扬位显，实则得外失内。舍真求伪，似得实失，徳则无徳，故谓之下。

---

> 王：上徳无为而无以为，下徳为之而有以为，上仁为之而无以为也，上义为之而有以为，上礼为之莫之应，则攘臂而扔之。
> 
> 帛：上徳无为而无以为也，上仁为之而无以为也，上义为之而有以为也，上礼为之而莫之应也，则攘臂而扔之。

---

> 王：故失道而后徳，失徳而后仁，失仁而后义，失义而后礼。夫礼者，忠信之薄而乱之首。前识者，道之华也。而愚之始也。
> 
> 帛：故失道而后徳，失徳而后仁，失仁而后义，失义而后礼。夫礼者，忠信之薄也，而乱之首也。前识者，道之华也。而愚之首也。

---


> 王：是以大丈夫居其厚而不居其薄，居其实而不居其华，故去彼取此。
> 
> 帛：是以大丈夫居其厚而不居其泊(薄)，居其实而不居其华，故去彼而取此。


「厚」与「实」，乃指道德。
「薄」与「华」，乃指仁，义，礼。

文子问：仁义礼何以薄于道德也？老子说：为仁者必以哀乐论之（救贫富弱？），为义者必以取与明之（表现！），四海之内哀乐不能遍，府库之财货不足以赡万民，故知不如修道而行徳，因天地之性，万物自正，而天下赡，仁义因附。是以大丈夫居其厚不居其薄。

韩非子：所谓「大丈夫」者，谓其智之大也。所谓「处其厚不处其薄者」，行「情实」而去「礼貌」也。所谓「处其实不处其华者」，必缘理不径绝也。所谓「去彼取此」者，去貌径绝，而取缘理好情实也。



## 39 致数舆无舆

> 王：昔之得一者，天得一以清，地得一以宁，神得一以灵，谷得一以盈，万物得一以生，侯王得一以为天下贞。
>
> 帛：昔之得一者，天得一以清，地得一以宁，神得一以灵，浴（谷）得一以盈，侯王得一以为天下正。


昔，始也。 一指「道」言。

可以翻译成，天得道以清，地得道以宁，神得道以灵，谷得道以盈，侯王得道以为天下正。

韩非子：知治人者，其思虑静；知事天者，其孔窍虚。


---

> 王：其致之，天无以清将恐裂，地无以宁将恐发，神无以灵将恐歇，万物无以生将恐灭，侯王无以贵高将恐蹶。
> 
> 帛：其致也，胃天毋已清将恐裂，地毋已宁将恐废，神毋已灵将恐歇，谷毋以盈将竭，侯王毋以贵以高将恐蹶。

蹶：（jué）

---

> 王：故贵以贱为本，高以下为基，是以侯王自谓孤寡不穀。此非以贱为本邪？非乎？故致数舆无舆。
> 
> 帛：故必以贵而以贱为本，必高矣而以下为基。夫是以侯王自谓孤寡不穀。此其贱之本舆，非也？故致数舆无舆。

人之所恶，唯孤、寡、不穀

不穀(gǔ), 意為不善，是古代君主、諸侯用以自謙之稱

侯王表示自己愿意“受国之垢”，处众人之所恶。是致数毁，然致数毁而终无毁。若有心「致数舆」，将反「无舆」。


---

> 王：不欲琭琭如玉，珞珞如石。
> 
> 帛：是故不欲琭琭如玉，珞珞如石。

琭琭: 少，珞珞：多。玉少故见贵，石多故见贱。

言不欲琭琭如玉之高贵，宁珞珞如石之下贱也。与上文，贵以贱为本相应。


## 40 大器免成

>  王：上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧；进道若退；夷道若颣；上德若谷；广德若不足；建德若偷；质真若渝；大白若辱；方无隅；器晚成；大音希声；大象无形；道隐无名。夫唯道⑧，善贷且成。
> 
>  帛：上士闻道，勤能行之。中士闻道，若存若亡，下士闻道，大笑之。弗笑，不足以为道。是以建言有之曰：明道如费（昧），进道如退，夷道如颣。上德如谷，大白如辱。广徳如不足，建徳如偷。质真若渝。大方无隅，大器免成，大音希声，天（大）象无刑（形），道bao无名。夫唯道，善贷且成。


- 颣：lèi
- 缁（zī）：黑衣服
- 建徳如偷：刚健之徳，反弱偷惰也。
- 渝: 变污。

道非形不可见，非声不可闻。不先知万物之妄，廓然无蔽，卓然有见，未免于不信也。故下士闻道，以为荒唐谬悠而笑之；中士闻道，与之存亡出没而疑之；惟了然见之者，然后勤行服膺而不怠。孔子曰：“语之而不惰者，其回也与？”斯所谓上士也哉！古之立言者有是说，而老子取之。

无所不照，而非察也。若止不行，而天下之速者莫之或先也。或夷或纇，所至则平，而未尝削也。上德不德，如谷之虚也。使白而不受污，此则不屑不洁之士，而非圣人也。广大而不可复加，则止于此而已，非广也。因物之自然而无立者，外若偷惰而实建也。体圣抱神，随物变化，而不失其贞者，外若渝也。

大方无隅，全其大方，不小立圭角也。大器晚成，器大不可近用也。大音希声，非耳之所得闻也。大象无形，非目之所得见也。道之所寓，无所不见。凡此十二者，皆道之见于事者也。而道之大全，则隐于无名，惟其所寓，推其有余，以贷不足，物之赖之以成者如此。


大器晚成是「持之以桓」之意；大器免成是「顺其自然」之意。
找到自己的兴趣点和有天赋的地方，然后再放大自己的优点，方向不对，再努力，区别不大。




## 41 反者道之动

> 王：反者道之动;弱者道之用。天下万物生于有，有生于无。
> 
> 帛：反也者，道之动也；弱也者，道之用也。天下之物生于有，有生于无。

王弼的诠释:「高以下为基，贵以贱为本，有以无为用，此其反也，动皆知其所无，则物通矣」。「此其反也，动皆知其所无(道之本体)」一段有双关之意，即「相反相成」与「返于道之本体[无]」。「动皆知其所无」指要明白大道之运作，一定要对万事万物追溯至「无」之起源处。

这个道理对古之君王重要，对于一般人或短时间却不尽然。一般人在一时空下可有某一操性，或行某一仁则而畅通无阻，甚至终生得志。但这只是从一人或一团体来看;对整体国家来说则大不相同。毫无疑问的，治道要讲求整体国家之长治久安，所以明了[弱者道之用]是必要的。

苏辙《老子解》
 
复性则静矣，然其寂然不动，感而遂通天下之故，则动之所自起也。道无形无声，天下之弱者莫如道，然而天下之至强莫加焉，此其所以能用万物也。世不知静之为动，弱之为强，故告之以物之所自生者。盖天下之物，闻有母制子，未闻有以子制母者也。

对做平台也很重要。



## 42 道生一，一生二，二生三，三生万物

> 王：道生一，一生二，二生三，三生万物。万物负阴而抱阳，冲气以为和。人之所恶，唯孤、寡、不榖，而王公以为称。故物或损之而益，或益之而损。人之所教，我亦教之，强梁者不得其死，吾将以为教父。
> 
> 帛：道生一，一生二，二生三，三生万物。万物负阴而抱阳，冲气以为和。天下之所恶，唯孤、寡、不谷；而王公以自名也。勿或损之而益，或益之而损。人所教，夕议而教人。故强良者不得死，我将以为学父。

勿：象形。据甲骨文,像一树旗。右边是柄,左边是飘带。本义:州里所建旗帜)古代大夫、士所建旗帜,半赤半白,用来麾集人众

夕：傍晚朝见君主 。百官承事,朝而不夕。——《左传·成公十二年》

议：又《广韵》择也。《仪礼·有司彻》乃议侑于賔以异姓。《郑注》议犹择也。择賔之贤者，可以侑尸，必用异姓广敬也。　　又《玉篇》法有八议。《周礼·秋官·小司 》以八辟丽邦法，附 罚。一议亲，二议故，三议贤，四议能，五议功，六议贵，七议勤，八议賔。

强：《正韵》自是也，㑃也。《前汉·陆贾传》乃欲以新造未集之越，屈强於此。《注》屈强，不柔服也。《史记》作屈彊。

良：善也。

翻译：天下人最讨厌的，莫过于孤（丧父）寡（丧偶）和不穀(gǔ,今已失传，同样是贬义词）了。然而周王和列国国公却拿来自称。士大夫大臣给王公树立的旗帜（形象）有的看似卑微却实际受益，有的看似高大上却实际不受待见。众人所提倡的，王公应该在晚上和大臣们讨论选出真正有益的来向众人提倡。所以自以为是把自己树立为大好人假仁假义的王公最后经常不得好死，圣人把这个道理作为他治国理念的根本。

苏辙《老子解》


夫道非一非二，及其与物为偶，道一而物不一，故以一名道。然而道则非一也，一与一为二，二与一为三，自是以往，而万物生。物虽有万不同，而莫不负阴抱阳。“冲气以为和”者，盖物生于三，而三生于一，理之自然也。世之人不知万物之所自生，莫不贱寡小而贵重大，然王公之尊，而自称孤、寡、不榖，古之达者盖已知之矣。

世以柔弱为损，强梁为益，不知其非也。故将使天下之教者，皆以此教之曰：不见强梁者之不得其死乎？强梁，妄之极也，人知强梁不免于死，则知妄之不可为；妄之不可为，而后可与语道矣。故曰“吾将以为教父”。


## 43 无为之益

> 王：天下之至柔，驰骋天下之至坚。无有入无间，吾是以知无为之有益。不言之教，无为之益，天下希及之。

苏辙《老子解》

以坚御坚，不折则碎；以柔御坚，柔亦不靡，坚亦不病。求之于物，则水是也。以有入有，捍不相受；以无入有，无未尝劳，有未尝觉。求之于物，则鬼神是也。是以圣人唯能无为，故能役使众强，出入群有。


## 44 知足不辱

> 王：名与身孰亲？身与货孰多？得与亡孰病？甚爱必大费；多藏必厚亡。故知足不辱，知止不殆，可以长久。

苏辙《老子解》

先身而后名，贵身而贱货，犹未为忘我也。忘我者身不有，而况于名与货乎？然贵以身为天下，非忘我不能。故使天下知名之不足亲，货之不足多，而后知贵身；知贵身，而后知忘我。

此老子之意也。不得者以亡为病，及其既得而患失，则病又有甚于亡者。惟齐有无，均得丧，而后无病也。爱甚则凡可以求之者，无所不为，能无费乎？藏之多则攻之者必众，能无亡乎？


## 45 大成若缺

> 王：大成若缺，其用不弊。大盈若冲，其用不穷。大直若屈，大巧若拙，大辩若讷。静胜躁，寒胜热。清静为天下正。

苏辙《老子解》

天下以不缺为成，故成必有弊；以不虚为盈，故盈必有穷。圣人要于大成，而不恤其缺；期于大盈，而不恶其冲，是以成而不弊，盈而不穷也。直而不屈，其直必折，循理而行，虽曲而直；巧而不拙，其巧必劳，付物自然，虽拙而巧。辩而不讷，其辩必穷；因理而言，虽讷而辩。

成而不缺，盈而不冲，直而不屈，巧而不拙，辩而不讷，譬如躁之不能静、静之不能躁耳。夫躁能胜寒而不能胜热，静能胜热而不能胜寒，皆滞于一偏，而非其正也。唯泊然清净，不染于一，非成非缺，非盈非冲，非直非屈，非巧非拙，非辩非讷，而后无所不胜，可以为天下正矣。

## 46 知足常足

> 王：天下有道，却走马以粪。天下无道，戎马生于郊。罪莫大于可欲；祸莫大于不知足；咎莫大于欲得。故知足之足，常足矣。

- 走马：战马。原意为善跑的马。
- 粪：通“播”，耕种。

苏辙《老子解》

天下各安其分，则不争而自治，故却走马而粪田。以其可欲者示人，固有罪矣，而不足其足者，其祸又甚；所欲必得者，其咎最大。匹夫有一于身，患必及之；侯王而为是，则戎马之所自起也。知足者，所寓而足，故无不足也。






## 47 不为而成

> 王：不出户，知天下；不窥牖，见天道。其出弥远，其知弥少。是以圣人不行而知，不见而明，不为而成。

苏辙《老子解》
 
性之为体，充遍宇宙，无远近古今之异。古之圣人，其所以不出户牖而无所不知者，特其性全故耳。
 
世之人为物所蔽，性分于耳目，内为身心之所纷乱，外为山河之所障塞。见不出视，闻不出听，户牖之微，能蔽而绝之。不知圣人复性而足，乃欲出而求之，是以弥远而弥少也。性之所及，非特能知能名而已。盖可以因物之自然，不劳而成之矣。
 

## 48 为学日益

> 王：为学日益，为道日损。损之又损，以至于无为。无为而无不为。取天下常以无事，及其有事，不足以取天下。

③取：这里我“管理”的意思。


苏辙《老子解》

不知道而务学，闻见日多，而无以一之，未免为累也。孔子曰：“多闻，择其善者而从之，多见而识之。”知之次也。苟一日知道，顾视万物，无一非妄。去妄以求复性，是谓之损。
 
孔子谓子贡曰：“女以予为多学而识之者欤？”曰：“然。非欤？”曰：“非也。予一以贯之。”去妄以求复性，可谓损矣，而去妄之心犹存。及其兼忘此心，纯性而无余，然后无所不为，而不失于无为矣。

剔除不好的，然后无所不为。（尚雯婕）


## 49 圣无常心

> 王： 圣人常无心，以百姓心为心。善者，吾善之；不善者，吾亦善之；德善。信者，吾信之；不信者，吾亦信之；德信。圣人在天下，歙歙焉，为天下浑其心，百姓皆注其耳目，圣人皆孩之④

- ②歙：这里指收敛意欲。/shè/
- ③浑其心：使心淳朴，不用机巧。
- ④孩：使动用法，使老百姓回复到婴儿般的状态。

苏辙《老子解》
 
虚空无形，因万物之形以为形。在方为方，在圆为圆，如使空自有形，则何以形万物哉！是以圣人无心，因百姓之心以为心。无善不善皆善之，无信不信皆信之。

善不善在彼，吾之所以善之者，未尝渝也，可谓德善矣。信不信在彼，而吾之所以信者，未尝变也，可谓德信矣。不然，善善而弃不善，信信而弃不信，岂所谓常善救人故无弃人哉！

天下善恶信伪，方各自是，以相非相贼，不知所定。圣人忧之，故惵惵为天下浑其心。无善恶，无信伪，皆以一待之。彼方注其耳目，以观圣人之与夺，而吾一以婴儿遇之。于善无所喜，于恶无所嫉，夫是以善者不矜，恶者不愠，释然皆化，而天下始定矣。


## 50 出生入死

> 王：出生入死。生之徒，十有三；死之徒，十有三；人之生，动之于死地，亦十有三。夫何故？以其生生之厚。盖闻善摄生者，陆行不遇兕虎，人军不被甲兵；兕无所投其角，虎无所用其爪，兵无所容其刃。夫何故？以其无死地。

苏辙《老子解》
 
性无生死，出则为生，入则为死。用物取精以自滋养者，生之徒也；声色臭味以自戕贼者，死之徒也。二者既分，生死之道矣。吾又知作而不知休，知言而不知默，知思而不知忘，以趣于尽，则所谓动而之死地者也。
 
生死之道，以十言之，三者各居其三矣，岂非生死之道九，而不生不死之道一而已矣。不生不死，则《易》所谓“寂然不动”者也。老子言其九不言其一，使人自得之，以寄无思无为之妙也。有生则有死，故生之徒即死之徒也。人之所赖于生者厚，则死之道常十九。圣人常在不生不死中，生地且无，焉有死地哉？


## 51 物刑之而器成之

> 王：道生之，德畜之，物形之②，势成之③。是以万物莫不尊道而贵德④。道之尊，德之贵，夫莫之命而常自然⑤。故道生之，德畜之；长之育之；亭之毒之⑥；养之覆之⑦。生而不有，为而不恃，长而不宰。是谓玄德。
> 
> 帛：“道生之，德畜之，物刑之而器成之。”

"畜"为"蓄养"之意。道产生了万物之后，由德来蓄养万物，二者相互配合。

老子所讲的“德”，就是“得”，“得到”、“获得”的意思。

道生一，一生二，二生三，三生万物

庄子说：“万物得之于道者称作德”。类似，人找到了适合自己的事情，鱼逍遥于水，就是这种得道的状态

物和器的区别：事物本来的样子，原生态；器，有特定用途的东西，工具。

"刑"，指的就是刑伤外物、刑伤自身，改造事物或者人，变成具有某种功能的东西。

苏辙《老子解》
 
道者万物之母，故生万物者道也。及其运而为德，牧养群众而不辞，故畜万物者德也。然而道德则不能自形，因物而后形见；物则不能自成，远近相取，刚柔相交，积而为势，而后兴亡治乱之变成矣。
 
形虽由物，成虽由势，而非道不生，非德不畜，是以尊道而贵德。尊如父兄，贵如侯王，道无位而德有名故也。道之尊，德之贵，夫莫之命，而常自然。恃爵而后尊贵者，非实尊贵也。

## 52 天下有始

> 王：天下有始，以为天下母。既得其母，以知其子；既知其子，复守其母，没身不殆。塞其兑，闭其门，终身不勤②。开其兑，济其事，终身不救。见小曰明，守柔曰强。用其光，复归其明，无遗身殃，是为袭常。

苏辙《老子解》

无名天地之始，有名万物之母。道方无名，则物之所资始也。及其有名，则物之所资生也。故谓之始，又谓之母。其子则万物也。圣人体道以周物，譬如以母知其子，了然无不察也。虽其智能周之，然而未尝以物忘道，故终守其母也。

天下皆具此道，然常患忘道而徇物。目悦于色，耳悦于声，开其悦之之心，而以其事济之，是以终身而陷溺不能救。夫圣人之所以终身不勤者，唯塞而闭之，未尝出而徇之也。悦之为害，始小而浸大。知小之将大而闭之，可谓明矣。趋其所悦而不顾，自以为强而非强也。唯见悦而知畏之者，可谓强矣。

世人开其所悦，以身徇物，往而不反。圣人塞而闭之，非绝物也，以神应物，用其光而已，身不与也。夫耳之能听，目之能见，鼻之能臭，口之能尝，身之能触，心之能思，皆所谓光也。盖光与物接，物有去而明无损，是以应万变而不穷，殃不及于其身。故其常性湛然，相袭而不绝矣。

## 53 行于大道

> 王： 使我介然有知①，行于大道，唯施是畏②。大道甚夷③，而人好径④。朝甚除⑤，田甚芜，仓甚虚；服文彩，带利剑，厌饮食⑥，财货有余，是谓盗夸⑦。非道也哉⑧！

- ①介然：微小。
- ②施：即“邪”字。邪行，邪径。
- ④径：邪径。
- ⑤除：清洁，整齐。


苏辙《老子解》


体道者无知无行，无所施设，而物自化。今介然有知，而行于大道，则有施设建立，非其自然，有足畏者矣。大道夷易，无有险阻，世之不知者，以为迂远，而好径以求捷，故凡舍其自然，而有所施设者，皆欲速者也。

俗人昭昭，我独若昏；俗人察察，我独闷闷。岂复饰末废本，以施设为事，夸以诲盗哉！

## 54 善抱大道

> 王： 善建者不拔①，善抱者不脱②，子孙以祭祀不辍③。修之于身，其德乃真；修之于家，其德乃余；修之于乡，其德乃长；修之于邦，其德乃丰；修之于天下，其德乃普。故以身观身，以家观家，以乡观乡，以邦观邦，以天下观天下。吾何以知天下之然哉④？以此。

①建：栽培的意思，即建立、培养。拔：动摇。

世岂有建而不拔，抱而不脱者乎？唯圣人知性之真，审物之妄，捐物而修身，其德充积。实无所立，而其建有不可拔者；实无所执，而其抱有不可脱者。故至其子孙，犹以祭祀不辍也。身既修，推其余以及外，虽至于治天下可也。

天地外者，世俗所不见矣，然其理可推而知也。修身之至，以身观身，以家观家，以乡观乡，以邦观邦，皆吾之所及知也。然安知圣人以天下观天下，亦若吾之以身观身乎？岂身可以身观，而天下独不可以天下观乎？故曰：“吾何以知天下之然哉，以此。”言亦以身知之耳。

以自己的身来体悟别人的身，以自己的家来观察别人的家，以自己的乡里来了解其他的乡，以自己的国家来认识其他的国家，


## 55 物壮则老，谓之不道，不道早巳

> 王：含德之厚，比于赤子……知和曰常，知常曰明。益生曰祥。心使气曰强。物壮则老，谓之不道，不道早巳.


以婴儿为「合乎自然」的例子，也就是阴阳调和之例子。婴儿柔和，乃负阴抱阳之象，合于大道。但人一旦成长启智之后，就慢慢的开始过分发展某种属性，操性，或仁则，其原因可是功利的，也可是欲望驱使的。而过分发展某种属性之结果就是「老」。



## 63 天下之难作於易，天下之大作於细


> 王： 图难于其易，为大于其细；天下难事，必作于易；天下大事，必作于细。是以圣人终不为大，故能成其大。夫轻诺必寡信，多易必多难。是以圣人犹难之，故终无难矣。
> 
> 帛： 圖難於其易也，爲大於其細也。天下之难作於易，天下之大作於细。是以圣人终不为大，故能成其大。 夫轻诺必寡信，多易必多难。是以圣人猷难之，故终於无难。


多易必多难：把事情看得太容易，势必遭受很多困难

"天下之难作於易，天下之大作於细"，这种简单朴实的道理，在实践中却很容易被忽视。



## 71 不知不知，病

> 王：“知不知，上；不知知，病。夫唯病病，是以不病。”
> 
> 帛：“知不知，上；不知不知，病。夫唯病病，是以不病。”

《庄子》里有个叫南荣趎的，他说：“邻里的人生了病，周围的乡邻询问他，生病的人能够说明自己的病情，而能够把自己的病情说个清楚的人，那就算不上是生了重病。

这就是“知不知”和“不知不知”的差别了：能够把自己的病情说清楚的人，就算不上是生了重病；自己都不知道自己生了什么病，那才是真正的重病。


## 75 天网恢恢，疏而不失

> 王：勇于敢则杀，勇于不敢则活，两者或利或害，天之所恶，孰知其故？是以圣人犹难之。
> 
> 帛：勇于敢则杀，勇于不敢则活，两者或利或害，天之所恶，孰知其故?

---

> 王：天之道，不争而善胜，不言而善应，不召而自来。淡然而善谋。天网恢恢，疏而不失。
> 
> 帛：天之道，不战而善胜，不言而善应，弗召而自来，坦而善谋。天网恢恢，疏而不失。



## 77 损有余而补不足

> 王：天之道，其犹张弓与？高者抑之，下者举之；有余者损之，不足者补之。天之道，损有余而补不足。人之道，则不然，损不足以奉有余。孰能有余以奉天下？唯有道者。是以圣人为而不恃，功成而不处，其不欲见贤。


张弓上筋，弛弓上角，故以况天之抑高举下。天无私故均，人多私故不均。有道者，赡足万物而不辞。既以为人己愈有，既以予人己愈多，非有道者无以堪此。为而恃，成而处，则贤见于世。贤见于世，则是以有余自奉也。

## 78 柔之胜刚

> 王：天下莫柔弱于水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：受国之垢，是谓社稷主；受国不祥，是为天下王。正言若反。

正言合道而反俗，俗以受垢为辱，受不祥为殃故也。


## 79 有德司契，无德司彻

> 王：和大怨，必有余怨；报怨以德，安可以为善？是以圣人执左契，而不责于人。有德司契，无德司彻。天道无亲，常与善人。

夫怨生于妄，而妄出于性，知性者不见诸妄，而又何怨乎？今不知除其本，而欲和其末，故外虽和而内未忘也。契之有左右，所以为信而息争也。圣人与人均有是性，人方以妄为常，驰骛于争夺之场，而不知性之未始少妄也。是以圣人以其性示人，使知除妄以复性，待其妄尽而性复，未有不廓然自得，如右契之合左，不待责之而自服也。然则虽有大怨怼，将涣然冰解。知其本非有矣，而安用和之？彼无德者，乃欲人人而通之，则亦劳而无功矣。彻，通也。天道无私，惟善人则与之，契之无私也亦犹是也，惟合者则得之矣。


性：人性中的欲望，比如好胜，爱攀比。妄：执念，比如暴富。怨：有执念但是得不到。知性者：知道人性。
表面上虽然跟别人和好如初，但是内心还是没有忘记过去的恩怨。
契约有两份，就可以很公平地平息争执。
圣人和普通人都有这个人性，但是普通人常常误会产生执念（妄，自己歪歪的），佛家说的住相，人跟人之间于是就有了误解，都觉得自己是对的。
性本身没有问题，要摒弃掉人性滋生出来的"妄"，比如被害妄想。

知其本非有矣：知道对方并没有加害我的心思。


## 80 小国寡民

> 王：小国寡民。使有什伯之器而不用；使民重死而不远徙。虽有舟舆，无所乘之；虽有甲兵，无所陈之。使民复结绳而用之。甘其食，美其服，安其居，乐其俗。邻国相望，鸡犬之声相闻，民至老死，不相往来。

这一章老子提出了自己的“理想国”模式——小国寡民。在老子的“理想国”中，没有战争，人民安居乐业，不用智能，自得其乐。老子认为，理想的国家不宜过大，人口也不宜过多。

老子生于衰周，文胜俗弊，将以无为救之。故于书之终，言其所志，愿得小国寡民以试焉，而不可得耳。民各安其分，则小有材者，不求用于世，什伯人之器，则材堪什夫、伯夫之长者也。

事少民朴，虽结绳足矣。内足而外无所慕，故以其所有为美，以其所处为乐，而不复求也。民物繁夥，而不相求，则彼此皆足故也。


## 81 为而不争

> 王：信言不美，美言不信。善者不辩，辩者不善。知者不博，博者不知。圣人不积，既以为人己愈有，既以与人己愈多。天之道，利而不害；人之道，为而不争。

美: 华而不实

信则为实而已，故不必美；美则为观而已，故不必信。以善为主则不求辩，以辩为主则未必善。有以一贯之，则无所用博。博学而日益者，未必知道也。圣人抱一而已，他无所积也。然施其所能以为人，推其所有以与人，人有尽而一无尽，然后知一之为贵也。

势可以利人，则可以害人矣；力足以为之，则足以争之矣。能利能害，而未尝害；能为能争，而未尝争。此天与圣人大过人而为万物宗者也。凡此，皆老子之所以为书，与其所以为道之大略也。故于终篇复言之。


## 参考

1. [什么是道德经的德-zhihu](https://zhuanlan.zhihu.com/p/34966722)
2. 帛书老子校注-高明
3. [zhihu](https://www.zhihu.com/question/53756194/answer/682667912)
